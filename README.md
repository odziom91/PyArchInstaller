# Z powodu braku zainteresowania,jak również czasu i chęci - archiwizuję projekt PyArchInstaller
# Zapraszam do skorzystania z "dupodajki" na GitHubie:
# https://github.com/odziom91/dupodajka

# PyArchInstaller
"Pseudo-Instalator" systemu Arch Linux napisany w Pythonie z wykorzystaniem GUI.

## 1. Czym jest PyArchInstaller?
PyArchInstaller jest zbiorem skryptów pisanych w Pythonie (okraszonych również generowanymi w locie skryptami Bash).

Całość skleja proste GUI wykorzystujące TkInter i bibliotekę pomocniczą PySimpleGUI (dołączona do zależności).

## 2. Jak użyć PyArchInstaller?
Nie jest to prosta procedura, gdyż wymaga posiadania przygotowanej płytki ArchLinux (przy pomocy ArchISO), która zawiera w sobie podstawowe elementy powodujące uruchomienie środowiska graficznego. Szczegóły dotyczące ArchISO można znaleźć na oficjalnym Arch Wiki.

PyArchInstaller dorzucony będzie do specjalnej płytki, przygotowanej przeze mnie - wkrótce zostanie udostępniona.

## 3. PyArchInstaller - a po co to?! Przecież można zainstalować Archa z konsoli!
Owszem - można. Ba! Z uruchomionego trybu graficznego na spreparowanej płytce dodać można przeglądarkę, a wtedy instalacja to najzwyklejsze "kopiuj-wklej". ;)

Jednak nie wszystko co związane z Archem jest proste, zwłaszcza dla zwykłego użytkownika, stąd też inicjatywa na "klikacza".

## 4. PyArchInstaller - no ale wciąż nie rozumiem po co to?! Przecież są już gotowe narzędzia takie jak Calamares!
Owszem - jest. Zwyczajnie nie chciało mi się dłubać w bebechach Calamaresa, a tu napisałem prosto, po swojemu i "u mnie działa". ;)

## 5. PyArchInstaller - mimo wytłumaczeń z punktów 3 i 4 - nie rozumiem po co to?!
Nudziło mi się, pasuje? ;)

## 6. "U mnie działa"
Jak napisałem w punkcie 4 - "u mnie działa" - ale to nie oznacza, że u ciebie zadziała. Może nie odpali, może wybuchnie, może coś przypadkowo skasuje.

Dlatego też NIE ODPOWIADAM za jakiekolwiek szkody spowodowane działaniem PyArchInstaller.

Używasz tego na WŁASNĄ ODPOWIEDZIALNOŚĆ! Każda próba użycia powinna być poprzedzona backupem danych!

To coś lubi spadać z rowerka - żeby nie było, że nie ostrzegałem... ;)
